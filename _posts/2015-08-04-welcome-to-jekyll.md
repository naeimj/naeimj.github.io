---
layout: post
title: "آموزش جکیل "
date: 2015-08-04 03:21:35
image: '/assets/img/'
description: 'Put your description here.'
tags:
- مهندسی نرم افزار پیشرفته
- جکیل
categories:
- جکیل بسیار عالی است...
twitter_text: 'Put your twitter description here.'
---
من می خواهم طی این مقاله یک راه حل آسان برای ساخت صفحات وب با محوریت گیت‌هاب یاد آموزش دهم با حداقل هزینه بتوانیم به کمک امکانات موجود در اینترنت صفحات ایستا در وب تولید کنیم و آنها را به شکلی دلپذیر و مطمئن مدیریت و به روزرسانی کنیم. اگر شما هم مثل من عاشق گیت و گیت‌هاب هستید ادامه مطلب را از دست ندهید! توجه هم داشته باشید که این روش بیشتر مناسب صفحات شخصی و صفحاتی برای موضوعات خاص و پروژه‌هاست و شما نمی‌توانید به این روش یک فروشگاه الکترونیک یا یک برنامه پایگاه‌داده و مشابه آن بسازید.

اگر تا اینجای مطلب را خوانده‌اید نترسید! من قصد ندارم که چیزهای خیلی بیشتری به اصلاحات بالا اضافه کنم بلکه قصد دارم آنها را از میان بردارم. ولی اول ببینیم روش کار فعلی چگونه است و چرا یک روش بهتر نیاز است. برای داشتن یک وبلاگ یا وبسایت جهت معرفی خودتان یا پروژه‌تان یا باید صفحات آنرا خودتان با تکنولوژی‌های وب، یعنی HTML وCSS و JavaScript بنویسید یا از سیستم‌های مدیریت محتوا استفاده کنید. ارائه دهندگان سیستم‌های مدیریت محتوا مثل وردپرس به شما به رایگان اجازه ثبت وبلاگ می‌دهند ولی هم محدودیت دارند، یعنی شما نمی‌توانید برنامه سایت را به دلخواه خودتان تغییر بدهید و و هم اینکه در ایران از دسترس خارج هستند و البته برای استفاده از دامنه شخصی با سرویس آنها باید جداگانه پول بپردازید که خب پرداخت ممکن نیست. راه حل رایج در این موارد داشتن هاست شخصی است. ولی این راه‌حل مزایا و معایب خودش را دارد که به اختصار شرح می‌دهم. اول از همه شما باید یک هاست بخرید، خیلی از گیک‌ها خودشان سرور اختصاصی یا هاست اختصاصی دارند، خیلی‌های دیگر هم نه! هاست مورد نظر باید برنامه و پایگاه‌داده مورد استفاده شما را پشتیبانی کند (در مثلا بالا PHP و MySQL) بعد هم باید خاطرتان باشد هرسال آن را تمدید کنید. در ضمن باید مسئولیت نگهداری از آن را خودتان بر عهده بگیرید. هر مشکلی بوجود بیاید باید آنرا رفع کنید و نسبت به بروزرسانی برنامه وبسایت خودتان اقدام کنید. شاید گاه هم وبسایت شما هک بشود و در یک روز صبح باخبر بشوید که بجای وبسایت شیک شما یک صفحه سیاه و چند نوشته و یک پرچم و اسم یک گروه عجیب که کلی شعار داده و خیلی خوشحال است که سایت شما را فتح کرده به نمایش درمی‌آید! خب حالا باید بروید دنبال برگرداندن آخرین بک‌آپ و بروزرسانی و از دست دادن بخشی از محتوا و کامنت‌های سایت و الخ. علاوه بر اینها مشکلات دیگری هم هست. شما نمی‌توانید تاریخچه تغییرات کارهایتان را حفظ کنید. یعنی اگر بخواهد بدانید که قبلا چه چیزی روی سایت قرار داده بودید و چه تغییراتی اخیرا ایجاد کرده‌اید نیاز دارید خودتان اینها را جایی یادداشت کنید یا فایل‌ها را روی کامپیوترتان نگهداری کنید. کاری که خود من در گذشته انجام می‌دادم و نسخه‌پشتیبان تهیه می‌کردم و در جاهای مختلف کپی و نگهداری می‌کردم تا در صورت بروز مشکلات مختلف منجمله هک شدن وبسات بتوانم آنها را بازگردانی کنم. اما این کارها علاوه بر وقت گیر بودن خسته کننده هم بودند. چرا که من از ابزارهای مدرنی بهره نمی‌بردم، مجبور بودم با کلاینت FTP و برنامه‌هایی مانند FileZilla و یا رابط گرافیکی cPanel فایل‌ها را جابجا کنیم که عملیاتی خسته کننده بود، آنهم فقط برای یک وبسایت ساده که محتوایش نیاز چندانی هم به بروزرسانی نداشت. ولی گیت همه چیز را عوض کرده است. باید به لینوس توروالدز به خاطر خلق آن دست مریزاد گفت. هر روز در اینترنت سرویس‌های جدیدی در حال ظهور هستند که داده‌هایشان را به کمک گیت نگهداری کرده و بین کامپیوترها منتقل می‌کنند. پس ما هم از همین روش خوش‌دست و قدرتمند برای ایجاد و نگهداری وبسایتمان بهره می‌گیریم. راه حل به خاطر اینکه من یک مهندس راحت‌طلب هستم و گیت‌هاب را هم خیلی دوست دارم و علاقه‌ای هم ندارم که پول اضافی خرج کنم (دیگر اصلا پولی برایم نمانده!) پس راه حل دیگری را انتخاب کردم. چه خوب است که همه صفحات وبسایت من ایستا باشد، یعنی با همان تکنولوژی‌های وب نوشته بشود بدون هیچ برنامه و پایگاه‌داده سمت سرور! مثل روزهای اول وب. دیگر نه نگرانی دارد، نه نصب می‌خواهد نه آپدیت می‌خواهد نه اصلا هک شدنش مهم است. خب شاید بگویید کجای این شد راه حل؟ الان شرح می‌دهم. خیلی وقت‌ها ما فقط نیاز داریم تا در یک صفحه خودمان یا پروژه‌مان یا یک ایده یا گروه را معرفی کنیم. تصور کنید من می‌خواهم اطلاعات تماس خودم را در اینترنت بگذارم یا یک صفحه برای معرفی گروه کوچک خودم و دوستانم بسازم. یا پروژه‌ای دارم که نیاز است شرحی از آن به همراه لینک دانلودش را در اینترنت قرار بدهم. در این موارد تنها چیزی که برای ما مهم است قرار دادن مطالبمان در اینترنت است. تهیه یک هاست و به جان خریدن دردسرهایش برای همچنین مواردی نمی‌ارزد. پس چه بهتر که از آنچه در اینترنت هست استفاده کنیم و خیالمان را از بابت رسیدگی به وبسایت راحت کنیم. در ضمن سرعت انجام کار در روش ما خیلی بالاست. ما نیازی به تماس گرفتن با ارائه دهندگان هاست نداریم و دیگر هم نیازی نیست برای فعال کردن فلان قابلیت خاص که فلان سیستم مدیریت محتوا نیاز دارد با آنها تماس بگیریم یا مدت زمان مدیدی منتظر پاسخ‌ تیم پشتیبان آنها بمانیم. دیگر هم هر چند وقت یکبار ایمیل دریافت نمی‌کنیم که هاست شما تا فلان روز منقضی می‌شود و باید فلان‌قدر پرداخت کنید و مانند اینها. از همه اینها گذشته وقتی سایت ما روی صفحات گیت‌هاب قرار بگیرد یک شرکت شناخته شده مسئولیت نگهداری از وبسایت ما و انتشار محتوای آنرا بر عهده خواهد داشت.
